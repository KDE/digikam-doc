<sect2 id="using-dam-intro">
    <title
>Вступ до керування цифровою власністю (DAM)</title>

    <epigraph>
        <para
><emphasis
>...і нарешті, фотографам потрібно бути обережними.</emphasis
> Сподіваємося, вам про це не слід нагадувати. </para>
    </epigraph>

    <para
>Легко знаходите цифрові фотографії у разі потреби? Можливо вам доводиться витрачати більше часу на блукання вмістом жорсткого диска вашого комп’ютера та сховищами файлів, ніж ви б того хотіли? Маєте системне бачення щодо визначення і спостереження за даними щодо вмісту ваших фотографій? Якщо ви заробляєте на життя фотографією, чи містять ваші знімки відомості щодо авторських прав та адрес, за якими можна з вами зв’язатися? Можливо, ваші знімки потрапляють у обіг зовсім незахищеними? Бажаєте, щоб ваші онуки насолоджувалися фотографіями, знятими вами вчора? Як ви забезпечуєте резервування та цілісність ваших даних? Як ви готуєтеся до зміни вашого комп’ютера, жорсткого диска, програмного забезпечення, операційної системи? Що ви думаєте про способи керування вашими зображеннями і відео на новому обладнанні та у новому програмному середовищі? </para>

    <para
>Що таке керування цифровою власністю, окрім того, що це дивний набір слів? Керування цифровою власністю (Digital Asset Management або DAM) позначає будь-яку зі стадій процесу після створення знімка, аж до остаточного відбитка або сховища даних. Всі, хто знімає, сканує або зберігає цифрові фотографії, користуються певною схемою DAM, але більшість з нас робить це несистематично і неефективно. </para>

    <para
>Пропонуємо вам інструмент, план і практичні поради щодо того, як зберегти до файла, знайти, захистити та повторно використати фотографії, з акцентом на найкращих методиках роботи для цифрового фотографа, що працює з програмою &digikam;. Ми поговоримо про отримання, перейменування, бракування, групування, створення резервних копій, визначення оцінок, створення міток, архівування, оптимізацію, супровід та експортування файлів зображень. </para>

    <para
>Загальне визначення: <blockquote
><para
>«<emphasis
>Керування цифровою власністю</emphasis
> — це процес отримання, створення покажчика, категоризації, убезпечення, пошуку, перетворення, об’єднання та експортування даних, які є цінними у грошовому або культурному вимірі.»</para
></blockquote>
    </para>

    <para
>І, оскільки це нам ще знадобиться, інше важливе визначення: <blockquote
><para
>Метадані визначають як <emphasis
>дані щодо даних</emphasis
>. Метадані є додатковими даними, які містять відомості або документацію щодо інших даних, якими керує програма або середовище.</para
></blockquote>
    </para>

    <para
>У нашому контексті метадані означають відомості <emphasis
>щодо</emphasis
> фотографії. </para>

    <para
>&digikam; зі своїми бібліотеками та інструментами є унікальним і всебічним інструментом, за допомогою якого можна виконувати більшу частину завдань DAM. Ця програма виконує завдання швидко і прозоро. Програма спирається на відкриті стандарти, вона не обмежить ваші можливості певною платформою чи програмою, але надасть вам всі можливості для швидкого керування і пошуку ваших фотографій, а також для переходу, якщо у вас виникне таке бажання, на будь-яку іншу платформу, програму, систему без втрати жодного з результатів вашої роботи, байдуже є ви випадковим користувачем, ентузіастом чи професіоналом. </para>

    <para
>Однією з відмінностей між зберіганням зображень на плівці і зберіганням зображень на цифрових носіях є те, що за допомогою цифрових даних ви можете створити будь-яку кількість оригіналів зображення. Зображення ж на плівці завжди залишатиметься єдиним оригіналом. Рівень будь-яких копій такого зображення завжди буде трохи нижчим на оригінал, крім того, і оригінали, і копії на плівці швидше чи повільніше старіють і зрештою зникають. Єдиним способом збереження їх у «вічно новому» стані є створення їх цифрової копії. Це також єдиний шлях захисту цих зображень від всіх можливих загроз їх якості. </para>

    <para
>Навіть якщо сучасні цифрові носії даних мають коротший строк життя за плівку, ніхто не завадить вам створювати копії цифрових зображень кожного року, кожні 5 або 10 років або тоді, коли це буде потрібно. Ви можете зберігати принаймні  2-3 копії цих файлів, бажано на різних фізичних носіях у різних місцях. Такої можливості у вас ніколи не буде, якщо ви працюєте з плівкою. Плівку завжди може бути пошкоджено вогнем, повінню або подібними стихійними лихами, її навіть може бути просто вкрадено. Отже переваги і недоліки цифрового зберігання зображень можна висловити формулою: якщо ви втратили цифрові знімки/дані, наслідком цього є лише ваше власне нехлюйство. </para>

</sect2>

<!--
Local Variables:
mode: sgml
sgml-omittag: nil
sgml-shorttag: t
End:
-->
