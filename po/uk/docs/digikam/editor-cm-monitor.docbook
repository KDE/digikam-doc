<sect2 id="editor-cm-monitor">
    <title
>Калібрування та профілювання RGB для вашого монітора</title
> 

    <sect3>
        <title
>Якщо я працюватиме лише з простором кольорів sRGB, чи слід мені налаштовувати мій монітор?</title>

        <para
>Так! Будете ви використовувати кольорову палітру sRGB чи ні, вам слід налаштувати ваш монітор належним чином, оскільки за використання sRGB вважатиметься, що ваш монітор відкалібровано саме для sRGB. Калібрування вашого монітора завершує цикл налаштування. Якщо ви працюєте з палітрою кольорів sRGB, вам слід відкалібрувати ваш монітор відповідно до стандартів sRGB (або створити і використовувати точний профіль монітора, або зробити і те, і інше). </para>

    </sect3>

    <sect3>
        <title
>Якими є наслідки роботи за неналаштованим монітором?</title>

        <para
>З вищенаведеного випливає декілька наслідків, жоден з яких не є доброю новиною. Будь-який монітор, калібрований чи ні, має власну (некалібровану) точку білого, яку можна виміряти у градусах Кельвіна. Точка білого монітора (каліброваного чи ні) є кольором, який ви бачите, коли дивитеся на повністю білі ділянки зображення на екрані. Повністю білим вважається колір, всі значення компонент RGB якого рівні 255 (у 8-бітовому представленні), зокрема колір тла вебсторінок або офісних документів. Ви можете подумати: «білий — це білий», але, якби ви могли порівняти декілька моніторів відкаліброваних на різні точки білого, ви б переконалися, що чим вищою є температура точки білого монітора, тим синішим виглядає білий колір, порівняно з моніторами з нижчою температурою точки білого. Якщо ви знаєте, як керувати вашим монітором, спробуйте збільшити або зменшити температуру (не забудьте після експерименту повернути початкове значення, якщо наслідки його зміни вам не сподобалися). Ваші очі, які швидко пристосовуються до сталої точки білого, з легкістю доведуть вам те, що зображення стане синішим, якщо ви підвищите точку білого, і жовтішим, якщо знизите її. Якщо зображення на вашому некаліброваному моніторі буде зсунуто за кольором у напрямку синього кольору (типовим значенням кольорової температури CRT є 9300K, типовим же значенням sRGB є 6500K) під час редагування вашого зображення, вами буде створено зображення з перевищенням витримки, яке виглядатиме жовтуватим з занадто теплими кольорами на належно каліброваному моніторі. І навпаки, якщо зображення кольорів на вашому моніторі зсунутим у бік жовтих кольорів, оскільки встановлено занизьку температуру (думаю, типовим значенням кольору LCD є значення близько 5500K), ваші зображення виглядатимуть синюватими і надто холодними на належним чином каліброваному моніторі. </para>

        <para
>Встановлення належної точки білого є лише частиною калібрування монітора. Крім того, вам слід встановити належну точку чорного, яскравість (освітленість) і функцію коефіцієнта контрастності (гами або перенесення). Якщо зображення на вашому моніторі буде занадто темним, оскільки встановлено занизьку точку чорного, під час обробки ви засвітите знімки, отже вони виглядатимуть збляклими на належним чином каліброваному моніторі. І навпаки, якщо встановлено зависоку точку чорного, після обробки знімки будуть тьмяними і занадто насиченими на моніторі, відкаліброваному належним чином. </para>

        <para
>Якщо встановлено зависокі значення яскравості/контрастності, ви вважатимете зображення набагато яскравішими, ніж вони насправді є під час перегляду на належно каліброваному моніторі, крім того, ваші очі втомлюватимуться, а ваш LCD-монітор швидше вийде з ладу. </para>

        <para
>Якщо степінь контрастності (гаму) вашого монітора встановлено неправильно, тональні зміни від темного до світлого буде показано неправильно. Це означає, що затінені та підсвічені ділянки буде занадто стиснуто або розтягнуто, що змусить вас до встановлення параметрів, які компенсуватимуть ці ефекти. Отже, якщо створене зображення після цього переглянути на належним чином каліброваному моніторі, тіні можуть виявитися занадто світлими або занадто темними (а підсвічування занадто темними або світлими), кольори ж решти зображення буде занадто стиснуто у тонах. Якщо ж внутрішні променеві гармати R, G і B (або їх еквіваленти для LCD-моніторів) налаштовано неправильно (кожна з гармат має власну точку білого і підсилення), вам, мабуть, мало що може допомогти, оскільки остаточні похибки — занадто зелені, занадто малинові, занадто жовті тощо зображення, які неминуче буде створено у результаті «виправлення» зображення під час редагування — будуть очевидними під час перегляду за допомогою належним чином каліброваного монітора. </para>

        <para
>Було чи не було належним чином калібровано ваш монітор, результати порівняння зміненого вами за допомогою вашого домашнього монітора зображення з тим самим зображенням, але показаним на інших моніторах у вас вдома чи у приятелів або сусідів, можуть викликати здивування. Ми стикалися з тими самими проблемами: у нас було два монітори Sony Trinitron, один з яких мав неправильно налаштовану (занадто підсилену) зелену гармату, а один — неправильно налаштовану (занадто підсилену) синю гармату. Зображення, відредаговане на одному з моніторів, виглядало зовсім інакше на іншому моніторі, аж доки ми не придбали спектрофотометр для калібрування та профілювання обох моніторів. На жаль, так і не вдалося відкалібрувати ці два монітори на показ належної точки чорного, отже довелося припинити редагування зображень на цих моніторах. Висновок: за допомогою спектрофотометра ви можете визначитися з моментом, коли слід замінити ваш монітор. </para>

    </sect3>

    <sect3>
        <title
>Значення понять «точка чорного» і «яскравість» майже очевидні, а що є означає поняття «гама»?</title>

        <para
>На <ulink url="https://en.wikipedia.org/wiki/Gamma_correction"
>цій сторінці Вікіпедії</ulink
> наведено огляд ролі степеня контрастності (гами) у роботі з моніторами та у фотомистецтві; посилання, наведені наприкінці цієї статті є чудовим джерелом додаткових відомостей. У Вікіпедії написано: «Стискання гами, також відоме як кодування гами, використовується для кодування лінійної освітленості або значень RGB у відеосигнали або дані файла цифрового відео; розгортання гами є зворотнім процесом декодування... За допомогою кодування гами можна відобразити дані (аналогові і цифрові) у одноріднішу для сприйняття область.» Так, я знаю, зрозуміло, що нічого не зрозуміло. Прочитайте статтю у Вікіпедії та вивчіть наведені там ілюстрації. Розуміння прийде згодом. Якщо ви глибоко зануритеся до редагування зображень та керування кольорами, у вас врешті виникне потреба у прийнятті рішень щодо того, який степінь контрастності (гаму або іншу функцію кодування-декодування) ви бажаєте використовувати під час калібрування вашого монітора, профілювання вашого цифрового фотоапарата і вибору вашого робочого простору. Якщо ви не знаєте, яке значення слід вибрати (для тих з вас, хто просто бажає знати, яку кнопку слід натиснути!), найпоширенішим значенням є гама=2,2, як для калібрування монітора, так і для робочих просторів кольорів. </para>

    </sect3>

    <sect3>
        <title
>У чому полягають відмінності між калібруванням монітора і профілюванням монітора?</title>

        <para
>Протягом початкового періоду вивчення керування кольорами багато хто плутає калібрування та профілювання монітора (автор і сам плутав, коли вивчав цей предмет). Процитуємо чудовий допис Hal Engel на форумі користувачів &digikam;: </para>

        <blockquote
><para
>Калібрування — це процес, за якого пристрій переводиться у певний визначений стан шляхом коригування його параметрів або у якийсь інший спосіб. Наприклад, дія з калібрування монітора включає налаштування його точки білого, рівня чорного, світності і степеня контрастності до наперед визначених або стандартних значень за допомогою інструментів керування монітором або зміною параметрів степеня контрастності для даних з відеокартки... На відміну від калібрування, процес створення профілю є процесом характеризації пристрою, який не передбачає внесення будь-яких змін або коригувань щодо самого пристрою. Це скоріше процес вимірювання, результатом якого є файл, що містить точний математичний опис кольорових та тональних характеристик пристрою. Цей файл і є профілем ICC. Серед характеристик у файлі описано функцію, яка відображає простір кольорів пристрою на стандартний абсолютний простір кольорів (цей простір називається у профілі ICC профілем простору кольорів (Profile Color Space або PCS)), точки білого пристрою, точки чорного, основних параметрів та інших даних. Характеристики моніторів, зазвичай, вимірюють (профілюють) у каліброваному стані. Якщо підбити підсумок, калібрування змінює характеристики відтворення кольорів пристрою так, щоб це відтворення відповідало певному наперед визначеному стану. Профілювання ж або характеризація є процесом вимірювання, результатом якого є докладний опис характеристик відтворення кольорів (нормально відкаліброваного) пристрою. (цитата з <ulink url="http://digikam.1695700.n4.nabble.com/Re-Color-Managed-View-How-td1739136.html#a14160285"
>цієї сторінки</ulink
>) </para
></blockquote>

        <para
>Калібрування вашого монітора з технічної точки зору не є насправді частиною керування кольорами. Але, очевидно, належним чином калібрований і/або профільований монітор є попередньою умовою роботи з керуванням кольорами. У цьому підручнику ми не розповідатимемо вам про важливі теми щодо калібрування або профілювання моніторів. Ці питання доволі добре висвітлено у документації до <ulink url="http://www.argyllcms.com/"
>ArgyllCMS</ulink
> і <ulink url="http://lprof.sourceforge.net/"
>LProf</ulink
>, ми наполегливо рекомендуємо вам з нею ознайомитися. Для того, щоб скористатися однією з цих програм для калібрування і/або профілювання вашого монітора, вам потрібен буде спектрофотометр. Спектрофотометр — це пристрій для вимірювання значень RGB для кольорів, які проєктуються на екран монітора програмним забезпеченням з калібрування/профілювання моніторів, зокрема Argyll і LProf. На вебсайті Argyll ви можете знайти список сучасних спектрофотометрів, що підтримуються програмою. Здається, LProf може використовувати всі спектрофотометри, які може використовувати Argyll, оскільки у цих двох програм відповідні частини коду є спільними. </para>

    </sect3>

    <sect3>
        <title
>Чи можу я налаштувати свій монітор без спектрометра? </title>

        <para
>У інтернеті можна знайти різноманітні методики калібрування монітора без використання спектрофотометра. Використання методів «на око» є кращим, ніж повна відсутність калібрування монітора: все залежить від вашого ока і вашого монітора. Подібне калібрування може дати досить пристойні результати. Але всі подібні методи не можна розглядати як заміну професійного калібрування та профілювання монітора. Для довідки, калібрування і профілювання монітора за допомогою спектрофотометра, хоча і може здаватися складною справою, насправді не є складним. Спектрофотометр можна придбати за менше, ніж 100 доларів (якщо ви віддасте перевагу дорожчій моделі, переконайтеся, що гроші сплачено за краще обладнання, а не за додаткове програмне забезпечення, яке все одно не працюватиме у Linux). Документація з Argyll і/або LProf допоможе вам у процесі калібрування та профілювання вашого монітора,— глибокі знання у теорії керування кольорами вам не знадобляться. Якщо ж подальше вивчення керування кольорами наведе вас на думку, що вам потрібен докладніший профіль монітора певного типу, у цих двох програмах ви знайдете всі додаткові можливості, на які ви могли б очікувати. </para>

    </sect3>

    <sect3>
        <title
>Припустімо, що мною було прийнято рішення працювати лише з простором кольорів sRGB. Які «кнопки &digikam;» мені слід натискати після калібрування мого монітора? </title>

        <para
>Якщо ваш монітор було відкалібровано згідно стандартів sRGB і ви працюєте лише з простором кольорів sRGB, ви можете просто вимкнути керування кольорами у digiKam. Вам не потрібно буде повідомляти &digikam;, що слід використовувати певний профіль монітора, оскільки, типово, &digikam; налаштовано на використання простору кольорів sRGB як простору кольорів профілю монітора. Вам також не потрібно повідомляти &digikam; про те, що слід використовувати керування кольорами під час роботи з зображеннями, оскільки, типово, &digikam; налаштовано на використання sRGB для вашого фотоапарата, принтера і робочого простору, як і пропонували компанії HP та MS у далекому 1996 році. </para>

        <para
>Але, якщо ви бажаєте зробити перші кроки у роботі з використанням керування кольорами, зверніться до <ulink url="help:/digikam/using-setup.html#setup-iccprofiles"
>відповідного розділу</ulink
> цього підручника, увімкніть керування кольорами і оберіть профілем монітора, фотоапарата, робочого простору та принтера sRGB. Крім того, якщо у вас є профіль кольорів, створений після калібрування вашого монітора з використанням програм Argyll або LProf (ймовірно, він називається «mymonitorprofile.icc»), повідомте &digikam; про те, що слід використовувати профіль монітора «mymonitorprofile.icc» замість sRGB. </para>

    </sect3>

    <sect3>
        <title
>Де розташовано всі профілі icc на моєму комп’ютері?</title>

        <para
>Гаразд, це &Linux; і все залежить від того, де вони зберігаються. Я зберігаю свої профілі icc у теці /usr/share/color/icc, що є найближчим на сьогодні до стандартного розташування профілів icc у Linux. Якщо ви користуєтеся саме цією текою для зберігання ваших профілів icc, ймовірно, вам слід змінити права доступу до цієї теки так, щоб уможливити вашому користувачеві доступ до читання і запису файлів з цієї теки. Після цього вам достатньо <ulink url="help:/digikam/using-setup.html#setup-iccprofiles"
>повідомити</ulink
> &digikam;, де зберігаються ваші профілі. </para>

    </sect3>

    <sect3>
        <title
>Чи мають значення освітлення і кольори стін/стелі/завіси/меблів поряд з монітором?</title>

        <para
>Так! Добре освітлення є попередньою умовою належного редагування зображень та порівняння надрукованих зображень з зображенням на екрані. Якщо освітлення поряд з вашою робочою станцією буде надмірним, кольори на вашому моніторі виглядатимуть занадто темними, і навпаки. Якщо освітлення від ламп у вашій робочій кімнаті має низький показник відтворення кольорів (тобто лампи освітлюють приміщення лише у обмеженому діапазоні спектру), або якщо світло у вашій робочій кімнаті надходить з вікна, а отже змінюється відповідно до погоди та часу доби (або, ще гірше, проходить через кольорові фіранки), або якщо стіни і стеля створюють кольорові відсвіти на вашому моніторі, під час редагування зображень вам не вдасться досягти належного виправлення кольорів. Можемо лише порадити, якщо це не порушить мир і гармонію у сім’ї, пофарбуйте стіни і стелю у світло-сірий колір, затуліть вікна, одягніть одяг нейтрального кольору, встановіть відповідний рівень освітлення за допомогою належних ламп та елементів освітлення. Докладніше про належний рівень освітлення, лампи і освітлювальні прилади для редагування зображень та перегляду відбитків можна дізнатися зі статей за такими адресами: </para>

        <itemizedlist>

            <listitem
><para>
                <ulink url="http://www.creativepro.com/article/the-darkroom-makes-a-comeback"
></ulink>
            </para
></listitem>

            <listitem
><para>
                <ulink url="http://www.creativepro.com/article/the-darkroom-makes-a-comeback-part-2-"
></ulink>
            </para
></listitem>

            <listitem
><para>
                <ulink url="http://www.lrc.rpi.edu/programs/nlpip/lightingAnswers/fullSpectrum/abstract.asp"
></ulink>
            </para
></listitem>

        </itemizedlist>

    </sect3>

</sect2>

<!--
Local Variables:
mode: sgml
sgml-minimize-attributes:nil
sgml-general-insert-case:lower
sgml-indent-step:0
sgml-indent-data:nil
End:
-->
