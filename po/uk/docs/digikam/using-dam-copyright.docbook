<sect2 id="using-dam-copyright">
    <title
>Захист ваших авторських прав</title>

    <para
>Теми: водяні знаки, дані щодо авторських прав IPTC і XMP, експортований розмір </para>

    <para
>Це буде остання глава і останній крок, у якому ми визначимо авторство, власність і дані щодо авторських прав на вашу цифрову бібліотеку. Всюдисущий інтернет, порівняно з «добрими(?) старими часами» паперових відбитків, значно спростив «крадіжку» знімка з вебсайта. Щоб запобігти цьому, принаймні слід зберігати у метаданих всіх експортованих і/або призначених для оприлюднення у будь-якій формі знімків дані щодо авторства і авторських прав. Зробити це за допомогою &digikam; простіше простого: ви можете налаштувати типовий профіль, і дані всіх зображень, які оброблятимуться &digikam; буде автоматично змінено. Автор цього підручника додає повідомлення про законність стороннього копіювання (цитата з Вікіпедії): </para>

    <blockquote>

        <para
>«Термін copyleft (від сполучення англійських слів «copy» та «left», недослівно це можна перекласти як «усі права дозволено») вживається для позначення особливого підходу до розуміння прав інтелектуальної власності. За подібного ліцензування закон про авторські права використовується для вилучення обмежень щодо розповсюдження копій та змінених версій роботи сторонніми особами, а також для усування можливих обмежень розповсюдження у змінених версіях. </para>

        <para
>Копілефт є формою ліцензування, його можна використовувати для зміни авторських прав на роботи, зокрема на... музичні та художні твори. Загалом кажучи, закон про авторські та суміжні права надає змогу авторам забороняти іншим особам відтворювати, переробляти або поширювати копії роботи автора. І навпаки, автор може, за допомогою схеми ліцензування копілефт, надати кожному, хто отримує копію роботи, дозвіл відтворювати, переробляти або поширювати роботу за умови, що обіг копій або змінених робіт також підлягатиме умовам схеми ліцензування копілефту. Розповсюдженою і, власне, однією з перших ліцензій копілефт є GNU General Public License. Подібні ж ліцензії можна отримати і з Creative Commons — їх називають «подібними до акцій» (Share-alike).» </para>

    </blockquote>

    <para
>А ось опис того, що слід навести на сторінці налаштування &digikam;, як інформацію: </para>

    <para
><command
>Автор</command
> (або розробник): у цьому полі слід вказати ваше ім’я або ім’я особи, якою було створено фотографію. Якщо вказувати ім’я фотографа небажано (наприклад, якщо особу фотографа слід тримати у таємниці) можна скористатися назвою компанії або установи. Після збереження, ніхто не має права змінювати значення цього поля. У цьому полі не підтримується відокремлення слів комами або крапками з комою. </para>

    <para
><command
>Посада автора</command
>: робоче звання автора. У цьому полі слід вказати посаду фотографа. Прикладом посади може бути: Staff Photographer (штатний фотограф), Freelance Photographer (найманий фотограф) або Independent Commercial Photographer (незалежний комерційний фотограф). Оскільки це поле є характеристикою поля «Автор», поле «Автор» також доведеться заповнити. </para>

    <para
><command
>Подяка</command
> (синонім постачальника): Використовуйте поле Постачальник для особи, яка надала фотографію. Це не обов’язково повинен бути автор. Якщо фотограф працює у агенції новин, такій як Reuters або Associated Press, ці організації слід подати у списку, оскільки вони «надають» зображення для використання іншими. Якщо зображення є комерційною фотографією, у цьому полі слід зазначити групу (агенцію), яку до цього залучено. </para>

    <para
><command
>Джерело</command
>: у полі «Джерело» слід вказати власника фотографії або власника авторських прав на фотографію. Значення цього поля не повинно ніколи змінюватися після введення даних одразу після створення знімка. Вважайте це поле таким, яке слід заповнювати лише одного разу. Джерелом може бути певна особа, агенція або працівник агенції. Щоб спростити можливий пошук, вам варто відокремлювати зворотні риски («/») від решти тексту пробілами. Користуйтеся формулою «фотограф / агенція», а не «фотограф/агенція». Джерело може відрізнятися від автора і не міститися у списку повідомлення про авторські права. </para>

    <para
><command
>Авторські права</command
>: у полі «Авторські права слід вказати всі повідомлення про авторські права на інтелектуальну власність, а також слід вказати поточних власників авторських прав на фотографію. Зазвичай, таким власником є фотограф, але, якщо знімок було зроблено найманим працівником, слід вказати назву агенції або компанії, яка його чи її найняла. Використовуйте форму, відповідну законодавству вашої країни. У США типовою формою є: © {дата першої публікації} ім’я власника авторських прав, наприклад, «copr 2005 John Doe». Замість символу © слід використовувати слова «copyright» або скорочення «copr», оскільки можна використовувати лише символи ASCII. У деяких інших країнах визнається лише символ ©, а скорочення не вважається чинним. Використовувати щось на зразок (c), де дужки позначають частини кола, теж не завжди можливо. Щоб додатково захистити вміст, скористайтеся фразою «all rights reserved», вказаною після наведеної вище формули. У Європі слід використовувати формулу: Copyright {Рік} {власник авторських прав}, all rights reserved. У Японії, щоб максимально захистити вміст, у записі поля авторських прав IPTC слід вказати: (а) слово Copyright; (б) рік першої публікації і (в) ім’я автора. Крім того, ви можете додати фразу «all rights reserved». </para>

    <para
>Оскільки розділи автора або авторських прав можна перезаписати, вони не зможуть захистити ваш інтелектуальну власність від шахрайства. Будь-хто зі знанням комп’ютера лише трохи вищим за основи може вилучити або змінити вбудовані метадані зображення. Вирішення цієї проблеми називається «цифровий водяний знак». Для приватних осіб та більшості фотографів, подібний захист зовсім не потрібен, але для професіоналів або напівпрофесіоналів він є дуже важливим. </para>

    <sect3 id="watermarking"
>  <title
>Цифрові водяні знаки (DW)</title>

        <para
>Терміном «цифровий водяний знак» позначають невидиму цифрову позначку, яка накладається на фотографію у межах керування цифровими правами (digital rights management або DRM). Водяний знак містить ті самі дані щодо авторства та авторських прав, які було описано вище, але метадані буде зашифровано і збережено у самих даних зображення (на відміну від розділу метаданих, який є окремим розділом у файлі зображення). Цей невидимий штам має голографічні властивості, отже, зміни у зображенні (зміни розмірів, кольору, обрізання до певної міри) не знищать відомості про авторське право. Лише якщо розміри зображення буде значно зменшено (до розмірів мініатюри), ці вбудовані дані буде втрачено, але у такому разі зображення вже не цікавитиме нікого з точки зору збереження авторських прав. </para>

        <para
>Цифровий водяний знак буде унікальним елементом ваших зображень. У найближчих версіях &digikam; буде передбачено інструмент для створення цифрових водяних знаків (DW) з можливістю пакетної обробки. </para>

    </sect3>

</sect2>

<!--
Local Variables:
mode: sgml
sgml-omittag: nil
sgml-shorttag: t
End:
-->
